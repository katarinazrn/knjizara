[
  {
    "id": 0,
    "naslov": "Čudo u Poskokovoj Dragi",
    "autor": "Ante Tomić",
    "autor_id": 2,
    "kategorije": "akcioni,komedija",
    "opis": "Sedam kilometara uzbrdo od Smiljeva nalazi se Poskokova Draga, krševit zaselak iz kojeg je pobegao svako ko je imao kud. Ostao je samo Jozo Poskok s četvoricom zamomčenih sinova kada je i njegova nevoljena žena Zora ispustila dušu, izgovorivši na samrti svom zadrtom mužu: govno jedno... Ova hajdučka družina živi po svom zakonu, ne dajući državi ništa, a uzimajući od nje sve što zatreba  - od struje pa do robovske radne snage u vidu zarobljenih radnika elektrodistribucije, zabasalih u Poskokovu Dragu s nadobudnom namerom da Poskocima isključe struju samo zato što je ne plaćaju već nekoliko decenija.Jozin svet počinje da se urušava kada njegov najstariji sin Krešimir dođe na avangardnu ideju da siđe u Split i pronađe ženu, i to ne bilo koju, nego svoju staru ljubav koju je upoznao kada je jedini put bio izvan svoje zabiti: u vojsci, odnosno u ratu. ",
    "korice": "cudo_u_poskokovoj_dragi_v.jpg",
    "godina_izdanja": 2021,
    "broj_strana": 216,
    "cena": 1099
  },
  {
    "id": 1,
    "naslov": "Mačka i miš",
    "autor": "Džejms Paterson",
    "autor_id": 3,
    "kategorije": "akcioni,triler",
    "opis": "Čak šesnaest Patersonovih romana nalazi se na Forbsovoj listi prvih sto najprodavanijih knjiga. Proverite zašto! Dvojica ubica – jedan u Americi drugi u Evropi – uvereni su da im je Aleks Kros jedini dostojan protivnik u igri smrti koju su isplanirali. Baš u trenutku kad Aleks mora da se izbori s nečim što nije osetio od ženine smrti: sa velikom ljubavlju koja će i njega i njegovu izabranicu učiniti ranjivim... Počinje igra mačke i miša.",
    "korice": "macka_i_mis-dzejms_paterson_v.jpg",
    "godina_izdanja": 2007,
    "broj_strana": 404,
    "cena": 799
  },
  {
    "id": 2,
    "naslov": "Vektor Trido",
    "autor": "Juri Jurjevic",
    "autor_id": 4,
    "kategorije": "akcioni,triler",
    "opis": "Dok se međunarodni tim naučnika u veličanstvenom istraživačkom centru Trido priprema za šest meseci nemilosrdne polarne zime, troje njihovih kolega pronađeno je mrtvo, bez zenica, tela zgrčenih u sablasnim, neprirodnim pozama. Amerikanka doktorka Džesika Henli, talentovani i nekonvencionalni epidemiolog, stiže da ispita tu medicinsku zagonetku i otkrije nepoznati biološki agens pre nego što on izazove nove žrtve. Istovremeno, slavni ruski admiral dobija u Moskvi tajni zadatak da locira i vrati rusku podmornicu, koja je iznenada i neobjašnjivo nestala s radara glavne komande.Kocka je bačena. Njihovi životi će se ukrstiti u Jurjevicevom napetom prvom trileru, koji zadivljuje i zastrašuje svojom medicinskom i istorijskom ubedljivošću. Istraga Džesi Henli i zadatak admirala Rudenka ujedinjuju ta dva junaka u borbi protiv opasnosti mnogo veće nego što su mikrobi – protiv naučne megalomanije, latentne hladnoratovske zategnutosti, toksina koji ugrožavaju životnu sredinu u svetu, a sve to u nepomirljivim ekstremima Arktika.",
    "korice": "vektor_trido-juri_jurjevic_v.jpg",
    "godina_izdanja": 2008,
    "broj_strana": 448,
    "cena": 999
  },
  {
    "id": 3,
    "naslov": "Zima u nama",
    "autor": "Ketrin Mej",
    "autor_id": 5,
    "kategorije": "autobiografija,popularna psihologija",
    "opis": "Ketrin Mej nas u ovoj dirljivoj ličnoj ispovesti, prožetoj pričama iz književnosti, mitologije i sveta prirode poziva da promenimo način na koji se odnosimo prema teškim periodima u svom životu. Pripoveda o preobražavajućoj moći odmaranja i usporavanja. Ona se ne bori protiv tuge već je svesno prihvata i otkriva da predah i povlačenje iz svakodnevice neguju naše biće, pronalazi radost u tihoj lepoti zime i ohrabrenje u shvatanju života kao cikličnog, a ne linearnog kretanja. Poput svetovnog mistika, autorka stvara sopstvenu filozofiju i s nama deli svoje strategije preobražavanja teških životnih razdoblja, one zime u nama koja prethodi pojavi novog godišnjeg doba, novog života.",
    "korice": "zima_u_nama_v.jpg",
    "godina_izdanja": 2021,
    "broj_strana": 232,
    "cena": 1099
  },
  {
    "id": 4,
    "naslov": "Moj put istine",
    "autor": "Isidora Bjelica",
    "autor_id": 6,
    "kategorije": "autobiografija,putopis",
    "opis": "Šta me najviše uzbuđuje na putovanjima? Nekada je to otkrivanje potpuno novog, a nekada povratak u staro.Život Isidore Bjelice bio je neodvojiv od putovanja. Bilo da je reč o konkretnom putovanju ili putovanju kao metafori života, Isidora je duboko verovala da se istina može uvideti jedino ako se pomerimo sa mesta i odvažimo na put. Upoznajući druge ona je spoznavala sebe, kao što je zahvaljujući dubokoj samospoznaji postala uzor i inspiracija drugima.U knjizi Moj put istine objedinjeni su autobiografski fragmenti kao i putopisi iz najrazličitijih delova sveta. Od Sarajeva, Isidorinog rodnog grada, preko Beograda, u kom je živela, sve do Škotske, Rusije, Italije, Španije ili Malte, Isidora je na različitim destinacijama širom sveta skupljala iskustva koja je potom pretočila u najličnija razmišljanja.Neponovljiva i svoja, Isidora će vas ovom knjigom dotaći i zabaviti. I ono što je najvažnije, neće vas ostaviti ravnodušnima.",
    "korice": "moj_put_istine-isidora_bjelica_v.jpg",
    "godina_izdanja": 2021,
    "broj_strana": 192,
    "cena": 699
  },
  {
    "id": 5,
    "naslov": "Persi Džekson i bogovi Olimpa I - Kradljivac Munje",
    "autor": "Rik Riordan",
    "autor_id": 7,
    "kategorije": "avanturistički,knjige za decu,fantastika",
    "opis": "Persi Džekson će po ko zna koji put biti izbačen iz škole. Međutim, to nije njegov najveći problem. Čudovišta iz grčkih mitova i bogovi Olimpa kao da su rešili da se sa stranica Persijevih udžbenika presele u njegov život i da ga zagorčaju. Da sve bude još gore, on je neke od njih mnogo naljutio. Ukradena je Zevsova vrhovna munja, a Persi je glavni osumnjičeni.Sada on i njegovi prijatelji imaju samo deset dana da pronađu i vrate Zevsovo oružje na Olimp i tako umire bogove. Međutim, da bi uspeo u potrazi, Persi neće morati samo da uhvati pravog lopova: moraće da se upozna i pomiri sa ocem koji ga je napustio, da reši zagonetku Proročišta, koje ga upozorava da će ga jedan prijatelj izdati, i da razotkrije zaveru koja preti moćnim bogovima.",
    "korice": "persi_dzekson_i_bogovi_olimpa_i_kradljivac_munje-rik_riordan_v.jpg",
    "godina_izdanja": 2018,
    "broj_strana": 368,
    "cena": 999
  },
  {
    "id": 6,
    "naslov": "Bajka nad bajkama",
    "autor": "Nenad Gajić",
    "autor_id": 8,
    "kategorije": "avanturistički,epska fantastika,fantastika",
    "opis": "Sve počinje onoga dana kada se jedna devojčica sa psom vraća iz šume i zatiče ceo svoj mali svet u plamenu. Vatra koja pred njenim očima guta sve što poznaje biće poslednje što će videti. Oslepljena od zmije čuvarkuće dok požar još traje, primorana je da beži. Nevoljno uvučena u sukob tajanstvenih sila koje se nadmeću oko sudbine sveta, ona otkriva svoj put i svrhu i saznaje da nije sama. Izuzetne ličnosti okupljanju se oko nje, jedna za drugom, u nizu opasnih susreta. Boreći se da prežive, saputnici postaju i neočekivani prijatelji dok se trude da razumeju događaje koji se brzo razvijaju. I dok se nebo i zemlja menjaju pred njima, ova zagonetna grupa lutalica otkriva da njihove skrivene moći sežu dalje od običnih smrtnika, moći koje će morati da prihvate dok se drevne sile iz dubine vremena bude i prete da prekriju sve.",
    "korice": "bajka_nad_bajkama_kompletno_cirilicno_izdanje-nenad_gajic_v.jpg",
    "godina_izdanja": 2021,
    "broj_strana": 768,
    "cena": 1599
  },
  {
    "id": 7,
    "naslov": "Pijev život",
    "autor": "Jan Martel",
    "autor_id": 9,
    "kategorije": "avanturistički",
    "opis": "Pi Patel, sin vlasnika zoološkog vrta, poseduje enciklopedijsko znanje o životinjama i veliki je zaljubljenik u priče. Piju je šesnaest godina kada njegova porodica kreće iz Indije u Kanadu na japanskom teretnom brodu, zajedno sa životinjama iz zoološkog vrta, u potrazi za boljim životom. Brod tone. Pi je jedini čovek u čamcu za spasavanje, a društvo mu prave hijena, orangutan, povređena zebra i Ričard Parker, ogromni bengalski tigar. Uskoro će tigar eliminisati sve sem Pija, kome strah, znanje i lukavstvo omogućuju da preživi sa Ričardom Parkerom 227 dana na pučini Tihog okeana. Kada napokon stignu do obale Meksika, Ričard Parker beži u džunglu i više ga niko neće videti. Ljudi koji ispituju Pija ne žele da poveruju u njegovu priču i zahtevaju da im ispriča „istinu“. Posle višesatnog ispitivanja, Pi priča drugu verziju, mnogo manje fantastičnu, mnogo običniju – no je li ona tačnija?",
    "korice": "pijev_zivot-jan_martel_v.jpg",
    "godina_izdanja": 2017,
    "broj_strana": 416,
    "cena": 1099
  },
  {
    "id": 8,
    "naslov": "Dajana: Njena ispovest",
    "autor": "Endru Morton",
    "autor_id": 0,
    "kategorije": "biografija",
    "opis": "Senzacionalna biografija princeze Dajane sa materijalima iz neobjavljenih intervjua i novim saznanjima o njenom životu i tragičnom kraju.Iznenadna i tragična smrt princeze Dajane navela je svet da se zapita koliko je ova jedinstvena žena značila svima nama. Ovo novo izdanje njene životne priče – koje uključuje i Dajanina sećanja, kao i nove detalje o događajima povezanim sa njenom smrću – dirljivo pojačava utisak koji je ostavila u našim srcima. Nikada ranije nijedan član najužeg kruga kraljevske porodice nije govorio tako iskreno i surovo o svom nesrećnom braku, odnosu sa kraljicom, neverovatnom životu u kući Vindzora, svojim nadama, strahovima i snovima.Od bajkovitog venčanja i rođenja sinova do zapanjujuće propasti braka, Dajanin blistav ali tragičan život opčinio je milione ljudi. Uprkos tragedijama, bolestima i depresiji, ona nikada nije posustala u svojoj posvećenosti manje srećnima, kao ni u rešenosti da obezbedi bolji život sebi i svojim sinovima. Čitajući ovu upečatljivu knjigu, u kojoj Morton razmatra Dajanino nasleđe i njen značaj u okvirima moderne kraljevske porodice, najbliže ćemo prići njenoj autobiografiji – trajnom i moćnom svedočanstvu o njenom duhu i hrabrosti.",
    "korice": "dajana_njena_ispovest_v.jpg",
    "godina_izdanja": 2021,
    "broj_strana": 416,
    "cena": 1099
  },
  {
    "id": 9,
    "naslov": "Tolstojeva brada i Čehovljeve cipele: Šetnja kroz rusku književnost",
    "autor": "Vladimir Kaminer",
    "autor_id": 1,
    "kategorije": "biografija",
    "opis": "O životu i delu Fjodora Dostojevskog, Lava Tolstoja, Antona Čehova, Mihaila Bulgakova, Vladimira Majakovskog, Vladimira Nabokova i Danila Harmsa. Rođen u Moskvi, emigrirao u Berlin početkom devedesetih, Vladimir Kaminer je odrastao uz knjige Tolstoja i Dostojevskog, u školi se bavio Majakovskim i Čehovom, potajno je čitao Nabokova, javno recitovao Bulgakova, a sve do danas poštovalac je Danila Harmsa. Proslavljeni autor bestselera Ruski disko u ovoj knjizi na neponovljivo zabavan i duhovit način priča o životu i delu sedam velikih autora iz svoje domovine. Za njega Dostojevski, Tolstoj i ostali velikani ruske književnosti nisu apstraktni predmeti proučavanja, već ljudi od krvi i mesa. Oni su živeli i voleli, imali su neobične slabosti, čudne sklonosti i uvrnute živote, koji mnogo govore o svetu u kojem živimo. Knjiga Vladimira Kaminera izuzetno je živ i nadasve zabavan omaž sedmorici pisaca, koji čitaoca inspiriše da se upusti u vlastita istraživačka putovanja kroz književnost. ",
    "korice": "tolstojeva_brada_i_cehovljeve_cipele_setnja_kroz_rusku_knjizevnost_v.jpg",
    "godina_izdanja": 2021,
    "broj_strana": 240,
    "cena": 799
  },
  {
    "id": 10,
    "naslov": "Frida Kalo i boje života",
    "autor": "Karolin Bernard",
    "autor_id": 10,
    "kategorije": "biografija,drama,ljubavni",
    "opis": "Ne mogu da slikam revoluciju kao ti. Moja revolucija se odigrava u meni. Ja sam revolucija. Godina je 1925. U Meksiko Sitiju ključaju političke borbe i kreativne strasti. Komunističke ideje izvele su hiljade ljudi na ulice: staljiniste, trockiste, internacionaliste, koji protestuju protiv države i jedni protiv drugih. Najistaknutiji umetnici tiskaju se po kafeima žučno raspravljajući o novim stremljenjima u savremenom svetu. Iznad svih uzdiže se kolosalni Dijego Rivera, slikar koji je svojim muralima ovekovečio Meksičku revoluciju. U prepunom autobusu na ulicama milionske prestonice sedamnaestogodišnja Frida doživljava tešku saobraćajnu nesreću zbog koje će tri godine biti prikovana za krevet. Uprkos strašnoj fizičkoj patnji ona ne prestaje da slika na tronošcu posebno napravljenom za nju. Tada još i ne sanja da će postati velika Frida Kalo – slavna meksička umetnica poznata po svojim živopisnim portretima, žena kojom se Dijego Rivera dvaput ženio, jedina koja je uspela da ukroti njegovu vatrenu prirodu. Priča o ovoj izuzetno talentovanoj ženi buntovnog duha i nekonvencionalnog stila, Frida Kalo i boje života izjava je ljubavi životu, umetnosti, slobodi i hrabrosti da se ona svaki dan iznova osvaja.",
    "korice": "frida_kalo_i_boje_zivota-karolin_bernard_v.jpg",
    "godina_izdanja": 2021,
    "broj_strana": 320,
    "cena": 899
  },
  {
    "id": 11,
    "naslov": "Mi protiv vas ",
    "autor": "Fredrik Bakman",
    "autor_id": 11,
    "kategorije": "drama",
    "opis": "Od autora bestselera Čovek po imenu Uve. Roman koji može da zaceli i najdublje rane. Može li već slomljen grad preživeti još jednu tragediju? Medvedgrad je mali grad u kojem su meštani navikli na nevolje i težak život. Slično je i u susednom gradu Vresištu. Posla nema za žitelje oba mesta, a i jedni i drugi polažu nade u svoje hokejaške klubove. Dok svako traži način da se snađe u teškim vremenima, Maja i Ana provode leto na skrivenom Ostrvu u želji da pobegnu od celog sveta. Rivalstvo između Medvedgrada i Vresišta prerasta u nemilosrdnu bitku za novac i opstanak. Hokejaški klub Medvedgrada verovatno će biti raspušten. Poslednja nada im je mladi igrač Amat, najbrži hokejaš Medvedgrada. Nasilje se uvlači u grad. Čini se da je ljude najlakše naterati da se mrze. Kad bude postignut poslednji gol, neko iz Medvedgrada biće mrtav. Stanovnici oba mesta zapitaće se da li je posle svega moguć život u kojem će hokej biti samo jednostavna igra na parčetu leda između dva gola i dva tima. Samo mi protiv vas. Roman je posvećen svim mukama i radostima, malim i velikim pričama koje sačinjavaju naše zajednice. Uz ogromnu saosećajnost i razumevanje, Bakman nam otkriva kako nas odanost, prijateljstvo i ljubaznost mogu provesti kroz najteže trenutke.",
    "korice": "mi_protiv_vas-fredrik_bakman_v.jpg",
    "godina_izdanja": 2021,
    "broj_strana": 488,
    "cena": 999
  },
  {
    "id": 12,
    "naslov": "Izgubljena sestra",
    "autor": "Lusinda Rajli",
    "autor_id": 12,
    "kategorije": "drama,ljubavni",
    "opis": "Sedmi roman u serijalu Sedam sestara. PretražIće svet da je nađu.Svaka od šest sestara D’Aplijez prešla je neverovatan put da bi otkrila svoje poreklo, ali na ova pitanja i dalje nemaju odgovor: ko je i gde je sedma sestra?Imaju samo jedan trag – sliku smaragdnog prstena u obliku zvezde. Potraga za izgubljenom sestrom vodiće ih širom zemaljske kugle – od Novog Zelanda do Kanade, preko Engleske, Francuske i Irske – ujedinjujući ih u misiji da konačno upotpune svoju porodicu.U tom njihovom nastojanju, polako izlazi na svetlost dana priča o ljubavi, snazi i žrtvovanju, koja je počela pre gotovo sto godina, kad su hrabre mlade žene rizikovale sve da bi promenile svet.",
    "korice": "izgubljena_sestra-lusinda_rajli_v.jpg",
    "godina_izdanja": 2021,
    "broj_strana": 704,
    "cena": 1299
  },
  {
    "id": 13,
    "naslov": "Zamalek",
    "autor": "Dejan Tiago-Stanković",
    "autor_id": 13,
    "kategorije": "drama,istorijski",
    "opis": "Roman o kismetu. U srcu Kaira, na ostrvu usred Nila, decenijama je postojala antikvarnica krcata svakojakim blagom kao Ali-babina pećina. Radnju, najčuveniju u tom delu sveta, vodili su Kosta, glasoviti egiptolog, i njegova poćerka Arna sve dok kismet, zbog nekih Kostinih misterioznih greha, nije odlučio drugačije. Ova priča u kojoj se mešaju ovozemaljski i zagrobni život nije mogla da se dogodi nigde osim u Kairu, pa su taj pustinjski megalopolis, njegova tiha mahala Zamalek, ljudi, običaji i vrelina grada jednako važni junaci romana kao i Kosta antikvar i pripovedačica Arna, prašina koja stalno pada i Nil koji teče kao život. ",
    "korice": "zamalek-dejan_tiago-stankovic_v.jpg",
    "godina_izdanja": 2020,
    "broj_strana": 352,
    "cena": 899
  },
  {
    "id": 14,
    "naslov": "Kupina i divlja ruža",
    "autor": "Sonja Velton",
    "autor_id": 14,
    "kategorije": "drama,istorijski",
    "opis": "Ester Torel, žena hugenotskog tkača svile, uverena je da sprovodi božju volju kad izbavi Saru Kemp iz bordela. Sara sumnja da je život sluškinja bolji od života kurve, ali prilika da pobegne iz stega svoje madam previše je dobra da bi je odbila. U lepoj kući Torelovih u Spitalfildsu, gde ritam razboja odbrojava vreme, između dve žene vlada nerazumevanje. Sara prezire gospodaričino odbijanje da prizna licemerje koje valda u njenom domu, a Ester, isuviše obuzeta sopstvenim tajnama Saru doživljava kao samo još jedno svoje dobro delo. Zbog svile je Ester toliko rastrojena. Godinama osmišljava dezene za svilu nadajući se da će njen muž dati dozvolu da se oni jednog dana istkaju na tom prefinjenom tkanju. Kad on ismeje njene ambicije, Ester nehotice pokreće događaje koji će promeniti sudbinu čitavog domaćinstva Torelovih i pripremiti pozornicu za pogubni dan obračuna Ester i Sare. ",
    "korice": "kupina_i_divlja_ruza-sonja_velton_v.jpg",
    "godina_izdanja": 2021,
    "broj_strana": 336,
    "cena": 1099
  },
  {
    "id": 15,
    "naslov": "Sudar kraljeva - ilustrovano izdanje",
    "autor": "Džordž R. R. Martin",
    "autor_id": 15,
    "kategorije": "epska fantastika",
    "opis": "Posebno, raskošno ilustrovano izdanje druge knjige Pesma leda i vatre sa predgovorom Bernarda Kornvela za ljubitelje čuvenog književnog serijala i HBO-ove serije Igra prestola.  Kao da se samo vreme iščašilo. Leto spokoja i obilja, dugo deset godina, bliži se kraju, a surova, ledena zima prikrada se kao gladna zver. Dva velika čoveka – lord Edard Stark i kralj Robert Barateon – koji su vladali tokom dugog doba mira, sada su mrtvi, žrtve izdajstva u kraljevskom domu. Od drevne citadele Zmajkamen do surovog severa oko Zimovrela, vlada metež, pošto pretendenti na gvozdeni presto Sedam kraljevstava pokušavaju da ga zauzmu ratom, prevarom ili magijom.",
    "korice": "sudar_kraljeva_ilustrovano_izdanje-dzordz_r_r_martin_v.jpg",
    "godina_izdanja": 2021,
    "broj_strana": 749,
    "cena": 1699
  },
  {
    "id": 16,
    "naslov": "Gavranov pad ",
    "autor": "Ed Makdonald",
    "autor_id": 16,
    "kategorije": "epska fantastika",
    "opis": "Treća knjiga trilogije Vranino obeležje. Šest godina je prošlo od događaja na Velikom tornju. Saravor je mrtav i Šavadino Oko je eksplodiralo, ali to ne znači da je u Dometu mirno. Duboki kraljevi jači su nego ikad pre jer su se domogli ubojitog oružja kojim će lako pokoriti gradove-države i pretvoriti sve slobodne ljude u težake. Valengrad je na prvoj liniji odbrane, ali maršalka Davandejn nije sigurna da je dorasla najvažnijem zadatku u službi.",
    "korice": "gavranov_pad-ed_makdonald_v.jpg",
    "godina_izdanja": 2021,
    "broj_strana": 432,
    "cena": 1099
  },
  {
    "id": 17,
    "naslov": "Vatra i krv",
    "autor": "Džordž R. R. Martin",
    "autor_id": 15,
    "kategorije": "epska fantastika",
    "opis": "Tri stotine godina pre Igre prestola Vesterosom su vladali zmajevi. U ovom maestralnom delu autora Pesme leda i vatre, koja je poslužila kao inspiracija za televizijsku seriju kanala HBO Igra prestola, oživela je uzbudljiva istorija Targarjena. Nekoliko vekova pre događaja koji se odigravaju u Igri prestola kuća Targarjena – jedina porodica zmajskih gospodara koja je preživela Propast Valirije – naselila se na Zmajkamenu. Vatra i krv započinje od legendarnog Egona Osvajača, koji je skovao Gvozdeni presto, a nastavlja se pripovedajući o pokolenjima Targarjena koji su se borili da održe tu znamenitu vladarsku stolicu – sve do izbijanja građanskog rata koji umalo nije zatro celu dinastiju. Šta se zaista dešavalo za vreme Plesa zmajeva? Zašto je svaki odlazak u Valiriju posle Propasti smrtonosan? Šta su najgori zločini koje je počinio Megor Okrutni? Kakav je bio život u Vesterosu dok su zmajevi šestarili nebom? Ovo su samo neka od svih pitanja na koja su dati odgovori u ovom važnom letopisu napisanom rukom učenog meštra iz Citadele, ilustrovanom s više od osamdeset crno-belih crteža Daga Vitlija. Čitaoci su imali prilike da već okuse ponešto od ovog štiva u Svetu leda i vatre, ali sada je ovde prvi put razmotana čitava bogata tapiserija povesti Targarjena.",
    "korice": "vatra_i_krv-dzordz_r_r_martin_v.jpg",
    "godina_izdanja": 2019,
    "broj_strana": 568,
    "cena": 1299
  },
  {
    "id": 18,
    "naslov": "Gavran i najbolje priče",
    "autor": "Edgar Alan Po",
    "autor_id": 17,
    "kategorije": "fantastika,horor,priče",
    "opis": "Najbolje priče pionira žanrovske literature i majstora kratke priče, mahom u novim prevodima. Tu je novi prevod i njegove najpoznatije pesme „Gavran“.",
    "korice": "gavran_i_najbolje_price-edgar_alan_po_v.jpg",
    "godina_izdanja": 2021,
    "broj_strana": 472,
    "cena": 1299
  },
  {
    "id": 19,
    "naslov": "Rečnik srpskih mitoloških bića (priče i legende) ",
    "autor": "Tamara Lujak",
    "autor_id": 18,
    "kategorije": "fantastika,mitologija,knjige za decu,priče",
    "opis": "Knjige koje govore o srpskoj mitologiji i starim mitološkim bićima nepouzdani su vodiči kroz domaći mit i religiju jer su pisane u davna, pradavna vremena i obavijene maglom. Zato je Rečnik dat u vidu priča, predanja i legendi koje govore o nastanku određenih pojava, čudovišta i mnogih drugih bića. Na osnovu poznatih mitova i narodnih verovanja, Tamara Lujak je stvorila galeriju praiskonskih stvorenja koja žive u našoj blizini.",
    "korice": "recnik_srpskih_mitoloskih_bica_price_i_legende_v.jpg",
    "godina_izdanja": 2021,
    "broj_strana": 152,
    "cena": 1099
  },
  {
    "id": 20,
    "naslov": "Od i Ledeni Divovi",
    "autor": "Nil Gejmen",
    "autor_id": 19,
    "kategorije": "fantastika,knjige za decu",
    "opis": "U beskraju beskonačne zime Od se nije osećao kao srećković. Oca se seća samo po vikinškoj sekiri koju je nasledio, a na sopstvene dogodovštine podseća ga samo skrhana noga. I zato će jednog mračnog jutra Od obući svoju najtopliju odeću, ukrasti polutku lososa i sa očevom sekirom i svojom štakom zaputiti se u sneg…",
    "korice": "od_i_ledeni_divovi-nil_gejmen_v.jpg",
    "godina_izdanja": 2021,
    "broj_strana": 124,
    "cena": 899
  },
  {
    "id": 21,
    "naslov": "Deca Volge",
    "autor": "Guzelj Jahina",
    "autor_id": 20,
    "kategorije": "istorijski,drama",
    "opis": "U maestralno napisanom romanu Deca Volge ruska autorka Guzelj Jahina obuhvata dvadesetak godina burne ruske i sovjetske istorije opisujući život nemačke autonomne zajednice u stepama kraj Volge. Učitelj Jakob Bah, glavni junak romana, živi miran život na selu, sve dok ne počne da podučava Klaru. Među njima se rasplamsava zabranjena ljubav, i tu počinje nezaboravna priča o preosetljivom ranjivom junaku, roman u čijem su prvom planu ljubav, rađanje, deca, ali i smrt, istorija i rat… Majstor snažnih lirskih scena, Jahina u prvi plan pripovedanja – o Bahovoj ljubavi prema Klari i očinskoj ljubavi prema ćerki Ani i usvojeniku Vasji – upliće magični svet nemačkih i ruskih bajki, kao i simboličke, sugestivne opise Volge, njenih obala i podvodnog sveta, uvodeći nas u svet fantastike, daleko od realnosti u kojoj se naziru aveti rata. Jahina maestralno komponuje roman u pet slika, stvarajući u svakoj od njih arhetipske priče o ljubavi, nežnosti i surovosti na obalama Volge.",
    "korice": "deca_volge-guzelj_jahina_v.jpg",
    "godina_izdanja": 2021,
    "broj_strana": 448,
    "cena": 1199
  },
  {
    "id": 22,
    "naslov": "Žena francuskog poručnika ",
    "autor": "Džon Fauls",
    "autor_id": 21,
    "kategorije": "istorijski,drama",
    "opis": "Čarls Smitson, čovek od ugleda, veren sa dražesnom Ernestinom, sreće Saru Vudraf zagledanu u more na obali Koba. Ovaj susret se pretvara u prijateljstvo iz kog se rađa Čarlsova ljubav prema zagonetnoj ženi. Ona je osramoćena i prognana iz društva. Pa ipak, Čarls odlučuje da prkosi svim stegnutim konvencijama viktorijanskog doba. Ili će se možda njihove sudbine ipak drugačije rasplesti… Neposredno po svom objavljivanju, roman je stekao status modernog klasika, a čitaoci ga dan-danas navode kao najomiljenije Faulsovo delo.",
    "korice": "zena_francuskog_porucnika-dzon_fauls_v.jpg",
    "godina_izdanja": 2021,
    "broj_strana": 488,
    "cena": 1299
  },
  {
    "id": 23,
    "naslov": "Apis i Aleksandar",
    "autor": "Nenad Novak Stefanović",
    "autor_id": 22,
    "kategorije": "istorijski",
    "opis": "Roman o ljubavi, kazni i noći koja je promenila istoriju Srbije. U svom novom romanu Apis i Aleksandar Nenad Novak Stefanović piše o dvojici vršnjaka koji su obeležili modernu istoriju Srbije. Zahvaljujući mnoštvu novih podataka o Dragutinu Dimitrijeviću Apisu i Aleksandru Obrenoviću, ova knjiga otkriva koliko su njihovi životi bili duboko isprepleteni i zašto se mogu nazvati Kainom i Aveljem srpske politike.    ",
    "korice": "apis_i_aleksandar-nenad_novak_stefanovic_v.jpg",
    "godina_izdanja": 2021,
    "broj_strana": 560,
    "cena": 1199
  },
  {
    "id": 24,
    "naslov": "Životinjska farma",
    "autor": "Džordž Orvel",
    "autor_id": 23,
    "kategorije": "klasici",
    "opis": "Povod za nastanak Životinjske farme nalazio se u Orvelovoj analizi posledica Ruske revolucije koja je prerasla u totalitarni režim i diktaturu stvorenu oko kulta ličnosti, kao i u njegovom iskustvu stečenom tokom Španskog građanskog rata. Iako je javnost često insistirala na momentu kritike sovjetske vlasti, Orvel je uvek naglašavao da se Životinjska farma iako prvenstveno satira o Ruskoj revoluciji, odnosi na svaku nasilnu revoluciju koju predvode nemarni ljudi gladni vlasti. „Hteo sam da naravoučenije bude da revolucije donose radikalno poboljšanje samo kada su mase budne i znaju kako da zbace svoje vođe čim ovi obave svoj posao. Trebalo je da prekretnica u priči bude trenutak kada svinje zadrže mleko i jabuke za sebe“, isticao je Orvel razočaran što je čitaocima možda promakao ovaj ključni momenat teksta.",
    "korice": "zivotinjska_farma-dzordz_orvel_v.jpg",
    "godina_izdanja": 2021,
    "broj_strana": 160,
    "cena": 499
  },
  {
    "id": 25,
    "naslov": "Evgenije Onjegin",
    "autor": "Aleksandar Puškin",
    "autor_id": 24,
    "kategorije": "klasici,poezija",
    "opis": "Najbolje delo najvećeg ruskog pesnika. Aleksandar Puškin je u Evgeniju Onjeginu dao umetnički presek ruskog drušva u jednom od najzanimljivijih perioda njegovog razvoja. U ovom remek-delu ruske književnosti zahvaćen je čitav ruski život dvadesetih godina XIX veka: od najviših plemićkih krugova do seljačkog staleža, od visokoobrazovanog intelektualca do čestite dadilje. Onjegin i Lenski predstavljaju dva tipa mladih obrazovanih plemića čija je tragična sudbina posledica raskoraka između njihovih želja i sposobnosti i života koji vode. Kod Lenskog je uzrok razočaranja i nesreće idealizovanje stvarnosti koja nikad nije bila onakva kakvom ju je pesnik zamišljao dok je kod Onjegina taj sukob zasnovan na dubokim unutrašnjim protivrečnostima.",
    "korice": "evgenije_onjegin-aleksandar_puskin_v.jpg",
    "godina_izdanja": 2020,
    "broj_strana": 306,
    "cena": 599
  },
  {
    "id": 26,
    "naslov": "Znakovi pored puta ",
    "autor": "Ivo Andrić",
    "autor_id": 25,
    "kategorije": "klasici,poezija",
    "opis": "Neiscrpno vrelo mudrosti, „Znakovi pored puta“ već skoro pola veka omiljeno su štivo mnogih generacija, knjiga koja se sa podjednakim uživanjem može čitati gde god se otvori, riznica najraznolikijih saveta, zapažanja i životnih uvida koje je ovaj pisac upućivao ne samo čitaocima nego i samome sebi. ",
    "korice": "znakovi_pored_puta-ivo_andric_v.jpg",
    "godina_izdanja": 2020,
    "broj_strana": 567,
    "cena": 1299
  },
  {
    "id": 27,
    "naslov": "Stručnjak za ljubomoru i druge priče",
    "autor": "Ju Nesbe",
    "autor_id": 26,
    "kategorije": "kriminalistički,tirler",
    "opis": "Najčitaniji savremeni skandinavski pisac.  Jedan inspektor grčke policije skupo plaćenim životnim iskustvom postaje stručnjak za ljubomoru. Kad na ostrvu Kalimnos nestane nemački turista, lokalna policija ga zove u pomoć.",
    "korice": "strucnjak_za_ljubomoru_i_druge_price-ju_nesbe_v.jpg",
    "godina_izdanja": 2021,
    "broj_strana": 248,
    "cena": 599
  },
  {
    "id": 28,
    "naslov": "Baba Anujka - Banatska veštica",
    "autor": "Šimon A. Đarmati",
    "autor_id": 27,
    "kategorije": "kriminalistički,tirler",
    "opis": "Prvi serijski ubica u Srbiji.Krajem XIX i početkom XX veka u panonskoj ravnici jedan zanat doživeo je procvat. Bio je to trovački zanat koji je donosio ogroman profit. Najbolji takav „zanatlija“ na našem prostoru bila je Ana Dee iz sela Vladimirovca, poznatija kao baba Anujka. Ona je vračala, trovala, varala i pljačkala lakoveran i nesrećan svet, a smatra se da je njenom krivicom umrlo oko pedeset ljudi, dok neki misle da broj stradalih premašuje sto.Za razliku od direktnih trovača, njen je posao bio donekle lagodniji, jer često nije ni znala kako žrtva izgleda, ni kako se zove. Njeno je bilo samo da zna kakvog je zdravlja i težine onaj koji pravi „problem“, i da za dobre pare proda svoj čudesni napitak, svoju „bajanu vodicu“. Pritom, neretko je umišljala da ne čini nikakvo loše delo, već da pomaže ljudima u nevolji. Tvrdila je da zna medicinu bolje od ma kog lekara i da je svaki njen lek pomogao. „Ja sam dobročiniteljka siromašnom i neukom svetu“, govorila je.    ",
    "korice": "baba_anujka_banatska_vestica-simon_a_djarmati_v.jpg",
    "godina_izdanja": 2021,
    "broj_strana": 216,
    "cena": 599
  },
  {
    "id": 29,
    "naslov": "Una",
    "autor": "Momo Kapor",
    "autor_id": 28,
    "kategorije": "ljubavni,drama",
    "opis": "Una je ljubavni roman, ali je ljubavna priča u njemu najmanje važna. Mnogo je važnije sve ono što je prati. To je pre priča o suštinskoj ljudskoj potrebi za slobodom, koja se, u vreme kada je ova knjiga nastala, skupo plaćala.",
    "korice": "una_v.jpg",
    "godina_izdanja": 2021,
    "broj_strana": 216,
    "cena": 699
  },
  {
    "id": 30,
    "naslov": "Diva: Marija Kalas",
    "autor": "Mišel Marli",
    "autor_id": 29,
    "kategorije": "ljubavni,drama,biografija",
    "opis": "Venecija 1975. Marija Kalas je najveća operska pevačica svog doba. Njen glas ima raspon od neverovatne tri oktave, a njena gluma temelji se prevashodno na tom tehnički perfektnom glasu. Ali umetničko savršenstvo koje oličava na sceni polako uzima svoj danak. Glas preti da je izneveri i ona žudi za pauzom – koju joj ne dopuštaju ni svet opere, a ni njen suprug i menadžer Menegini. Tada Marija upoznaje brodovlasnika Aristotela Onazisa, koji je takođe u braku, no uprkos svim preprekama, on postaje ljubav njenog života. Nekoliko godina smatrali su ih parom iz snova – sve dok Onazis nije upoznao drugu ikonu – Džeki Kenedi...",
    "korice": "diva_marija_kalas_v.jpg",
    "godina_izdanja": 2021,
    "broj_strana": 320,
    "cena": 899
  },
  {
    "id": 31,
    "naslov": "Kraj smrti",
    "autor": "Liju Cisin",
    "autor_id": 30,
    "kategorije": "naučna fantastika,fantastika",
    "opis": "Treći roman trilogije Besede o Zemljinoj prošlosti. Luo Đijev opaki gambit se isplatio. Trisolarijanska najezda je zaustavljena, a kosmički zavojevači prinuđeni su da podele svoja tehnološka dostignuća s čovečanstvom. Primirje između dve civilizacije održava se sa prstom na obaraču. Nadmudrivanje počinje. Ulog je veliki – sve ili ništa. Hoće li čovečanstvo izdržati kosmičku proveru? Šta nas očekuje iza mračnih zvezdanih kulisa? Tamni vilajet ili vrli novi svet? Prestanak života ili kraj smrti?    ",
    "korice": "kraj_smrti-liju_cisin_v.jpg",
    "godina_izdanja": 2021,
    "broj_strana": 632,
    "cena": 1699
  },
  {
    "id": 32,
    "naslov": "Šesta faza sna ",
    "autor": "Bernar Verber",
    "autor_id": 31,
    "kategorije": "naučna fantastika,avanturistički",
    "opis": "U veoma dubokom snu dvadesetosmogodišnji Žak Klajn sreće čoveka iznenađujuće sličnog sebi koji tvrdi da je četrdesetosmogodišnji Žak Klajn. Ispostavlja se da putovanje kroz vreme, pomoću snova, postaje moguće. Kako bi mladi Žak pronašao majku koja je nestala u Maleziji, četrdesetosmogodišnji Žak ga upućuje na pleme Senoja. Članovi plemena su lucidni sanjači koji će mu pomoći da stigne do šeste faze sna u kojoj je sve moguće. Mladi Žak Klajn ima toliko pitanja, ali postoje stvari koje ne bi smele da se menjaju…",
    "korice": "sesta_faza_sna-bernar_verber_v.jpg",
    "godina_izdanja": 2018,
    "broj_strana": 450,
    "cena": 1299
  },
  {
    "id": 33,
    "naslov": "Reći ću ti svoju tajnu – Izbor iz poezije",
    "autor": "Desanka Maksimović",
    "autor_id": 32,
    "kategorije": "poezija",
    "opis": "Od svoje prve zbirke iz 1924. godine pa do danas Desanka Maksimović (1898–1993) opčinjava čitaoce svojim umećem da od neizgovorenih strepnji i nejasnih čežnji i slika stvara poeziju koja je jednostavna, neposredna i razumljiva. Njene reči su iskrene, otvorene prema čoveku i životu, njeni su stihovi puni lirske misaonosti, a u njima je pesnik Ivan V. Lalić uočio jedinstvo životnog iskustva, talenta i mudrosti.",
    "korice": "reci_cu_ti_svoju_tajnu_izbor_iz_poezije-desanka_maksimovic_v.jpg",
    "godina_izdanja": 2021,
    "broj_strana": 144,
    "cena": 699
  },
  {
    "id": 34,
    "naslov": "Kaput od mahovine",
    "autor": "Stefan Tićmi",
    "autor_id": 33,
    "kategorije": "tinejdž",
    "opis": "Da li sam čovek ili stablo? Ko sam, šta sam, pitao sam se stalno, ja, Najdan, gorštak, prvi zapitkivač ove šume. Naprosto: gola krošnja koja je rasla iz mojih leđa nametala mi je to pitanje.Nisam rastao, ne. Ja sam se granao. Ka plavetnilu, i još više. Granu po granu.",
    "korice": "kaput_od_mahovine-stefan_ticmi_v.jpg",
    "godina_izdanja": 2020,
    "broj_strana": 160,
    "cena": 499
  }
]
